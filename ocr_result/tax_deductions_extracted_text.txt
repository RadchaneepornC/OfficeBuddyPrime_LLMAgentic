ผู้มีเงินได้ทุกคนหย่อนภาษีอะไรได้บ้าง?

ค่าลดหย่อนและยกเว้นเป็นอีกช่องหนึ่งที่กฎหมายกำหนดให้ นำไปหักออกจากเงินได้ก่อนนำมาคำนวณภาษีจ่ายได้แล้ว โดยมีหลักเกณฑ์การลดหย่อนต่างๆ แตกต่างกันออกไป สรุปได้ดังนี้

**(1) กรณีบุคคลธรรมดา หรือผู้มีเงินได้ตามมาตรา 40 แห่งประมวลรัษฎากร**

1. ผู้มีเงินได้ 60,000 บาท
2. คู่สมรส (ไม่มีเงินได้) 60,000 บาท
3. ผู้มีเงินได้หรือคู่สมรสต่างฝ่ายต่างมีเงินได้ หักลดหย่อนรวมกันได้ ไม่เกิน 120,000 บาท
4. บุตรชอบด้วยกฎหมายและบุตรบุญธรรม คนละ 30,000 บาท บุตรคนที่ 2 เป็นต้นไปที่เกิดตั้งแต่ปี 2561 หักหย่อนได้คนละ 60,000 บาท
5. ค่าฝากครรภ์และค่าคลอดบุตร หักลดหย่อนเท่าที่จ่ายจริง แต่ไม่เกิน 60,000 บาท ในแต่ละคราว
6. ค่าอุปการะเลี้ยงดูบิดามารดาที่มีอายุ 60 ปีขึ้นไป และอยู่ในความอุปการะเลี้ยงดูของผู้มีเงินได้ โดยบิดามารดาต้องมีเงินได้พึงประเมินในปีภาษีที่ขอหักลดหย่อนไม่เกิน 30,000 บาท หักค่าลดหย่อน คนละ 30,000 บาท และสามารถหักลดหย่อนสำหรับบิดามารดาของคู่สมรสที่ไม่มีเงินได้อีกคนละ 30,000 บาท
7. ค่าอุปการะเลี้ยงดูคนพิการหรือคนทุพพลภาพ หักลดหย่อน คนละ 60,000 บาท
8. ค่าเบี้ยประกันชีวิต (กรมธรรม์อายุ 10 ปีขึ้นไป) ของผู้มีเงินได้หักหย่อนและได้รับยกเว้นภาษีเงินได้สำหรับเงินได้ที่จ่ายจริงแต่ไม่เกิน 100,000 บาท กรมธรรม์ที่ได้รับผลประโยชน์ตอบแทนคืนคืน ต้องไม่เกินร้อยละ 20 ของเบี้ยประกันรายปี ทั้งนี้ หากคู่สมรสมีการประกันชีวิตและความคุ้มครองเสียค่าใช้จ่ายอยู่ ตลอดปีภาษี ผู้มีเงินได้มีสิทธิหักลดหย่อน สำหรับเบี้ยประกันชีวิตของคู่สมรสที่ไม่มีเงินได้หักลดหย่อน เท่าที่จ่ายจริง แต่ไม่เกิน 10,000 บาท
9. ค่าเบี้ยประกันสุขภาพของผู้มีเงินได้ หักลดหย่อนเท่าที่จ่ายจริง แต่ไม่เกิน 25,000 บาท ทั้งนี้ หากรวมกับค่าเบี้ยประกันชีวิต ต้องไม่เกิน 100,000 บาท
10. ค่าเบี้ยประกันสุขภาพบิดามารดาของผู้มีเงินได้และคู่สมรส หักลดหย่อนเท่าที่จ่ายจริง แต่ไม่เกิน 15,000 บาท ทั้งนี้ บิดามารดาของผู้มีเงินได้และคู่สมรสต้องไม่มีเงินได้พึงประเมินในปีภาษีที่ใช้สิทธิยกเว้นภาษีเงินได้เกิน 30,000 บาท
11. เงินสะสมที่จ่ายเข้ากองทุนสำรองเลี้ยงชีพ หักลดหย่อนเท่าที่จ่ายจริง แต่ไม่เกิน 10,000 บาท
12. เงินค่าซื้อหน่วยลงทุนในกองทุนรวมเพื่อการเลี้ยงชีพ ได้รับยกเว้นเท่าที่จ่ายค่าซื้อหน่วยลงทุนในกองทุนรวมเพื่อการเลี้ยงชีพตามกฎหมายว่าด้วยหลักทรัพย์และตลาดหลักทรัพย์ ในอัตราร้อยไม่เกินละ 30 ของเงินได้พึงประเมินที่ได้รับซึ่งต้องเสียภาษีเงินได้ในปีภาษีนั้น  ต้องถือหน่วยลงทุนไม่น้อยกว่า 5 ปีนับแต่วันที่ซื้อหน่วยลงทุนครั้งแรก และเมื่อรวมกับเงินสะสมเข้ากองทุนสำรองเลี้ยงชีพ เงินสะสมเข้ากองทุนบำเหน็จบำนาญข้าราชการ เงินสะสมเข้ากองทุนสงเคราะห์ตามกฎหมายว่าด้วยโรงเรียนเอกชน แต่ต้องไม่เกิน 500,000 บาท

13. ค่าเบี้ยประกันชีวิตแบบบำนาญ หักลดหย่อนเท่าที่จ่ายจริง ไม่เกินร้อยละ 15 ของเงินได้ แต่ไม่เกิน 200,000 บาท
ทั้งนี้ ต้องเป็นค่าเบี้ยประกันชีวิตแบบบำนาญ ความคุ้มครองตั้งแต่ 10 ปีขึ้นไป และจ่ายผลประโยชน์ บำนาญเมื่อผู้มีเงินได้อายุตั้งแต่ 55 ปีขึ้นไปถึงอายุ  85 ปีหรือกว่านั้น และเมื่อรวมกับเงินสะสมเข้ากองทุน สำรองเลี้ยงชีพ เงินสะสมเข้ากองทุนบำเหน็จบำนาญข้าราชการ (กบข.) เงินสะสมเข้ากองทุนสงเคราะห์ตาม กฎหมายว่าด้วยโรงเรียนเอกชน  เงินค่าซื้อหน่วยลงทุนรวมเพื่อการเลี้ยงชีพ ต้องไม่เกิน 500,000 บาท
14. เงินสะสม กบข. หักลดหย่อนเท่าที่จ่ายจริง แต่ไม่เกิน 500,000 บาท
15. เงินสะสมกองทุนสงเคราะห์ครูโรงเรียนเอกชน หักลดหย่อนเท่าที่จ่ายจริง แต่ไม่เกิน 500,000 บาท
16. เงินสะสมกองทุนการออมแห่งชาติ (กอช.) หักลดหย่อนเท่าที่จ่ายจริง  แต่ไม่เกิน 30,000 บาท
17. ค่าซื้อหน่วยลงทุนในกองทุนรวมเพื่อการออม SSF หักลดหย่อนเท่าที่จ่ายจริง  แต่ไม่เกินร้อยละ 30 ของเงินได้พึงประเมิน ต้องไม่เกิน 200,000 บาท
18. ดอกเบี้ยกู้ยืมที่จ่ายให้แก่ธนาคารหรือสถาบันการเงินอื่น บริษัทประกันชีวิต สหกรณ์ หรือนายจ้างสำหรับการกู้ยืมเงินเพื่อ เช่าซื้อ หรือสร้างอาคารอยู่อาศัย โดยเงินค่าอาคารที่เช่าหรือสร้างเป็นประโยชน์การกู้ยืม หักค่าลดหย่อนเท่าที่จ่ายจริง แต่ไม่เกิน 100,000 บาท
19. เงินสมทบประกันสังคม หักลดหย่อนเท่าที่จ่ายจริง ไม่เกิน 9,000 บาท
20. เงินลงทุนในหุ้น หรือการเป็นหุ้นส่วนเพื่อจัดตั้ง หรือเพิ่มทุนบริษัท หรือห้างหุ้นส่วนนิติบุคคลที่ได้รับ จดทะเบียนวิสาหกิจเพื่อสังคมและได้จดแจ้งการเป็นวิสาหกิจเพื่อสังคม หักลดหย่อนเท่าที่จ่ายจริง แต่ไม่เกิน 100,000 บาท
21. ค่าซื้อหน่วยลงทุนในกองทุนรวมไทยเพื่อความยั่งยืน (Thai ESG) หักลดหย่อนเท่าที่จ่ายจริง ไม่เกินร้อยละ 30 ของเงินได้พึงประเมิน แต่ต้องไม่เกิน 300,000 บาท ต้องถือหน่วยลงทุนต่อเนื่องกันไม่น้อยกว่า 5 ปีนับตั้งแต่วันซื้อหน่วยลงทุน
22. ค่าซื้อสินค้า หรือค่าบริการ (Easy e-Receipt) ตั้งแต่วันที่ 1 มกราคม 2567 – 15 กุมภาพันธ์ 2567 หักลดหย่อนเท่าที่จ่ายจริง แต่ไม่เกิน 50,000 บาท
23. ค่าก่อสร้างอาคารที่อยู่อาศัยในที่ดินรู้จก (สำหรับผู้ประกอบการจดทะเบียนภาษีมูลค่าเพิ่ม) หักลดหย่อนไม่เกิน 100,000 บาท (จำนวน  10,000 บาท ต่อทุกจำนวน 1,000,000 บาท)
24. ค่าท่องเที่ยวภายในประเทศ (เที่ยวเมืองรอง) ตั้งแต่วันที่ 1 พฤษภาคม 2567 – 30 พฤศจิกายน 2567 หักลดหย่อนเท่าที่จ่ายจริง แต่ไม่เกิน 15,000 บาท
25. ค่าซ่อมบ้าน (จากอุทกภัยวันที่ 16 สิงหาคม 2567 - 31 ธันวาคม 2567) หักลดหย่อนเท่าที่จ่ายจริง แต่ไม่เกิน 100,000 บาท
26. ค่าซ่อมรถ (จากอุทกภัยวันที่ 16 สิงหาคม 2567   - 31 ธันวาคม 2567) หักลดหย่อนเท่าที่จ่ายจริง แต่ไม่เกิน 30,000 บาท

27. เงินบริจาคให้แก่พรรคการเมือง เงิน ทรัพย์สิน หรือประโยชน์อื่นใดที่ให้เพื่อสนับสนุนการจัดกิจกรรม ระดมทุนของพรรคการเมือง หักลดหย่อนเท่าที่จ่ายจริง แต่ไม่เกิน 10,000 บาท
- เงินบริจาค
- เงินบริจาคสนับสนุนการศึกษา การกีฬา และโรงพยาบาลรัฐ ผ่านระบบบริจาคอิเล็กทรอนิกส์ (e-Donation) หักได้ 2 เท่าของที่จ่ายจริง แต่ไม่เกินร้อยละ 10 ของเงินได้หลังหักค่าใช้จ่ายและค่าลดหย่อน
- เงินบริจาคอื่น หักได้เท่าที่จ่ายจริง แต่ไม่เกินร้อยละ 10 ของเงินได้หลังหักค่าใช้จ่ายและค่าลดหย่อน

**(2) กรณีห้างหุ้นส่วนสามัญที่มิใช่นิติบุคคล หรือคณะบุคคลที่มิใช่นิติบุคคล หักลดหย่อนได้คนละ 60,000 บาท แต่รวมกันต้อง<u>ไม่เกิน</u> 120,000 บาท**

**(3) กรณีกองมรดกที่ยังมิได้แบ่ง หักลดหย่อนได้ 60,000 บาท**